---
layout: post
title: "ฉันเกลียดอะไรในสังคมไทยและฉันจะแก้ไขมันด้วย..."
author: nppi3enz
categories: [ general ]
image: assets/images/hong-kong-1990268_1280.jpg
---

สิ่งที่เราเกลียด บางคนมองอาจจะเป็นเพียงเรื่องเล็กน้อย แต่สำหรับเราถือว่ามันเยอะพอสมควรเลยแหละ ถ้าทำกันหลายๆคน มันอาจจะส่งผลกระทบไปเรื่อยๆ ไม่จบไม่สิ้นนั่นก็คือ **"ความอลุ่มอล่วยในสังคมไทย"** นั่นเอง การบ้านรอบสัมภาษณ์ของค่าย Young Webmaster Camp # 11 


**"ความอลุ่มอล่วย"** ในความหมายของผมก็คือ __การโอนอ่อนผ่อนตามหรือการแกล้งทำเป็นไม่รู้ไม่เห็น__ นิสัยนี้เป็นนิสัยที่พบมากในคนไทยบางคน ความอลุ่มอล่วยในแง่ดีนั้น ทำให้มองว่า คนไทยนั้นใจดี มีน้ำใจ ช่วยเหลือซึ่งกันและกัน แต่บางคนกลับนำคำนี้ ไปใช้ในทางที่ผิด เช่น การเดินใต้สะพานลอยก็ได้ ไม่ว่าอย่างไรก็ถึงเหมือนกัน, ขอฝ่าไฟแดงนิดนึง รถคงไม่น่าจะมาหรอก, การรับเข้าทำงานผ่านเส้นสาย, การรับเงินใต้โต๊ะ, การโหลดหนังมาแบบผิดลิขสิทธิ์ เพราะคิดว่าเดี๋ยวนี้คนมีตังค์เค้าก็ซื้อเอง แค่นี้ก็ได้กำไรตั้งเยอะแล้ว จนไปถึงคิดว่าการโกงกินกันของบ้านเมืองสามารถยอมรับได้ เพราะหลายคนยังรับยอมว่าการกระทำเหล่านี้ ทำเป็นไม่รู้ไม่เห็นคงจะดีกว่า เพราะฉะนั้นเราถึงได้เกลียดสิ่งที่อยู่แบบนี้อยู่ในสังคมไทย อย่างเหตุการณ์ที่เราได้เจอกับตัวจริงๆ คือช่วงวันที่ไปเลือกตั้ง มีคนใกล้ๆตัว (ไม่ขอเอ่ยนาม) "บอกว่าเลือกเบอร์นี้ไปเถอะ เดี๋ยวถ้าได้จะให้แจกค่าตอบแทนให้กันทุกคน" แล้วก็มีอีกคนบอกเราบอกว่า "เลือกๆเบอร์นี้ไป ไม่ว่าเบอร์ไหนเค้าก็แจกตังค์กันทั้งนั้นแหละ" ผมถึงได้อึ้งไปเลยว่า เดี๋ยวนี้เค้ามองเรื่องนี้เป็นเรื่องธรรมดาไปแล้วเหรอเนี่ย เกิดอะไรขึ้น ทำไมสังคมที่เราอยู่กลายเป็นแบบนี้ สิ่งที่เราคิดว่าถูกกลับไม่ค่อยได้เห็น สิ่งที่ผิด กลับต้องถูกคิดซะว่าไม่มีอะไรเกิดขึ้น และในวันนั้นผมจึงได้เลือกช่องไม่ประสงค์คะแนนไป คิดว่าคงเป็นทางออกที่ดีที่สุดในตอนนั้น (ตอนนี้ผมก็ไม่ได้ทราบแล้วว่าเบอร์ไหนชนะไป ใช่พรรคที่จ่ายตังค์หรือเปล่า) ฉันจะแก้ไขมันได้อย่างไร? เรื่องนี้ถือว่าเป็นปัญหาที่ว่ากันๆ ตรงก็คือแก้ได้ยาก แต่สิ่งที่ทำได้ในตอนนี้คือเราต้องเริ่มต้นที่ตัวเองก่อน ก่อนที่เราจะสั่งสอนใคร ถ้าเราทำผิดซะเอง มันก็จะกลับเข้าสำนวน "ว่าแต่เขาอิเหนาเป็นเอง" แต่ถ้าเราทำถูกต้องแล้ว ลำดับต่อมาคือ เราต้องปลูกจิตสำนึกและความเชื่อใหม่ๆให้กับสังคมเสียก่อน มันอาจจะพูดอยากที่จะบอกบังคับให้ทำสิ่งที่ถูก เช่น ไปซื้อเกมที่ถูกกฎหมาย หรือการปฏิบัติตามกฎหมายทุกอย่าง แต่ถ้าเราสอนให้เห็นผลลัพธ์ว่า เพราะอะไร... สิ่งที่กระทำอยู่ตอนนี้มันผิด? ความเสียหายจะเกิดขึ้นถ้าเรามองข้าม? ผลกระทบหลังจากนั้นล่ะ? แต่ก็ไม่เอาช่องโหว่ของกฎหมายมาใช้ในทางที่ผิดด้วย เช่น พอรู้ว่าถ้าซื้อเกมนี้ถือจะถูกกฎหมาย งั้นก็ตั้งราคาแพงๆดีกว่า เพราะฉะนั้นเราควรจะให้เกียรติซึ่งกันและกัน ตั้งในราคาที่เหมาะสม เชื่อว่าถ้าคนเข้าใจจุดประสงค์เหล่านี้อย่างถ่องแท้ และยอมรับว่าสิ่งที่ผิดนั้น มันเป็นเรื่องที่ไม่ควรมองข้ามและปฏิบัติตามสิ่งที่กฎหมายกำหนดอยู่ สังคมไทยก็จะน่าอยู่มากขึ้นบ้างแหละครับ