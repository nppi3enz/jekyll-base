---
layout: post
title: "เที่ยว One day trip ครั้งแรกที่อัมพวา"
author: nppi3enz
categories: [amphawa, diary, onedaytrip, trip, ท่องเที่ยว, อัมพวา, เที่ยว]
image: assets/images/IMG_8101.jpg
---

ประสบการณ์ครั้งแรกในชีวิตที่จะนั่งรถไฟเที่ยวอัมพวา ด้วยตัวเอง ที่ไม่มีไกด์ช่วย ไม่มีใครเคยไปที่นี่ ไม่มีใครรู้เส้นทางมาก่อน​ (ห๊ะ !?!) ปล. เอนทรี่นี้ เนื้อหาค่อนข้างยาวและรูปเยอะ เพราะฉะนั้นทนๆ กันอ่านหน่อยนะครับ ขี้เกียจลงแยกเอนทรี่ 5555 ปล2. เดี๋ยวจะบอกว่าค่าใช้จ่ายการไปเที่ยวครั้งนี้รวมแล้วกี่บาท (ให้ทายก่อนอ่านจบ)  

เมื่อ 15 วันที่แล้ว
-------------------

"เบื่ออยู่บ้านแล้วยังออกไปข้างนอกอ่ะพี่" "อยากทำอะไรอ่ะ" "อยากนั่งรถไฟ" "ห๊ะ ??? จะไปไหน" "ไปอัมพวาก็ได้ ใกล้กรุงเทพฯ ดี" "เอาจริงเหรอ ???" "จริงๆ" "...... งั้นไปก็ได้" บทสนทนาเล็กๆ ระหว่างจากคุยกับเพื่อนคนนึงผ่าน line การวางแผน one day trip ไปอัมพวาก็ได้เริ่มต้นขึ้น และบทสนทนานั้นเองทำให้เราต้องไปหาคน มาเพิ่ม (เผื่อกันหลง จะได้หลงไปด้วยกัน =3=) สุดท้ายก็ได้เพิ่มมาอีกคน รวมทริปนี้ไปกัน 3 คน เฮ้ ~~ ไปเที่ยวอัมพวากันเล้ย !! เราในฐานะหัวหน้าขบวนนำเดินทางทำการเริ่มค้นหาข้อมูลวิธีการไป สถานที่ท่องเที่ยวที่น่าสนใจ วางแผนไปว่าจะต้องไปเที่ยว สถานที่ไหนบ้างโดยปลายทางที่วางแผนไว้นั้นก็คือ "ตลาดน้ำอัมพวา" นั่นเอง

ทริปกรุงเทพฯ \- สมุทรสงคราม \- ตลาดร่มหุบ  \- ตลาดน้ำยามเย็นอัมพวา
==================================================================

และแล้ว การเดินทางอันแสนสดใสของพวกเราสามกันก็ได้เริ่มต้นขึ้น

................................ ซะที่ไหนวะ !!!!!
=================================================

เมื่อหนึ่งวันที่แล้วก่อนออกเดินทาง
----------------------------------

"เฮ้ย~ ได้ดูข่าวยัง เมื่อบ่ายมีรัฐประหารนะ" "เออใช่ๆ เพิ่งได้ข่าวเคอร์ฟิว ว่าปิด 4 ทุ่ม" คราวซวยอย่างแรกย่อมบังเกิด จะไปหรือไม่ไปดีวะ ทริปที่อุตส่าห์วางแผนเกือบครึ่งเดือนอยู่ดีๆก็จะล่มซะงั้น จะมาไปรือไม่ไปดี จะได้กลับบ้านทันไหม จะมีร้านค้าขายไหมเนี่ย ทุกอย่างมีคำถามโดนยิงเข้าสมอง ณ วินาทีนั้น สุดท้ายก็ได้ตัดสินใจว่า "เออ... ไปก็ได้วะ เดี๋ยวถ้าฉุกเฉินอะไรก็หาทางเอาข้างหน้าละกัน" ทุกคนตกลงว่าจะไป โดยไม่ได้คิดว่าจะต้องเจอกับอะไรบ้าง ช่างมันกะไว้ในใจแล้ว ถ้าไปถึงอัมพวาแล้วไม่มีร้านขาย เดี๋ยวไป 7-11 ข้างทางกินก่อนกลับ 555+

วันออกเดินทาง
-------------

![]({{ site.baseurl }}/assets/images/untitled-7959-1024x768.jpg)
{: style="text-align: center;"}

โดยรวมนั้นเจอกันว่าจะเจอกันที่นี่ 8 โมงเช้าที่ BTS วงเวียนใหญ่ โดยตามนโยบายส่งเสริมการท่องเที่ยว (ใช่มั้ง? ) ทำให้การขึ้นรถไฟไปนั้น "ฟรี" (ต้องใช้บัตรประชาชนไปเป็นหลักฐานในการรับตั๋วนะ) จากนั้น 8.45 น. รถไฟก็เริ่มขับเคลื่อนขบวน รถไฟที่ขึ้นไปวันนี้ถือว่าโอเค คนไม่เยอะมาก แต่ก็เยอะ (อะไรของแก!!) ก็เลยนั่งชิวๆ ถ่ายรูปบ้าง คุยบ้าง จนกระทั่งถึงปลายทางคือ **"สถานีมหาชัย"** สถานีมหาชัยยังไม่ใช่ปลายทางนะ แต่ว่าเราต้องนั่งเรือข้ามฟากไปนั่งรถไฟอีกสถานีนึง เมื่อนั่งมาถึงปลายทางก็จะเจอ **"ตลาดมหาชัย"** แต่ก่อนอื่นนั่งรถข้ามฟากไปอีก จะว่าไป ที่นี่ก็เหมือนเยาวราชดีนะ  5555 ที่นี่มีอาหารสดซะส่วนใหญ่ เลยไม่ค่อยได้กินอะไรที่นี่เลย 

![]({{ site.baseurl }}/assets/images/untitled-7982-1024x768.jpg)
{: style="text-align: center;"}

จากนั้นในแผนที่เค้าบอกให้ขึ้นท่าเรือไป ตอนนี้หิวแล้วข้าวเช้าแทบไม่ได้ทานอะไรเลย ก่อนขึ้นท่าเรือมีร้านก๋วยเตี๋ยวหมูตู๋นพอดีเลยแวะทาน รสชาติใช้ได้เลยนะราคา 35-40 บาท ก็โอเค !

![]({{ site.baseurl }}/assets/images/IMG_7984-1024x768.jpg)
{: style="text-align: center;"}

![]({{ site.baseurl }}/assets/images/IMG_7983-1024x768.jpg)
{: style="text-align: center;"}

10.12 : ท่าเรือมหาชัย - ท่าฉลอม
-------------------------------

ไม่ไกลๆ ถ้าจำไม่ผิดน่าจะราคา 3.50 บ. นึไงเนี่ย ออกไปจากตลาดจะเจอเรือข้ามฟากไป ก็ขึ้นได้เลย

![]({{ site.baseurl }}/assets/images/IMG_7985-1024x768.jpg)
{: style="text-align: center;"}

10.36 : สถานีรถไฟบ้านแหลม
-------------------------

![]({{ site.baseurl }}/assets/images/IMG_8009.jpg)
{: style="text-align: center;"}
 
พอไปถึงก็ไปดูชานชาลา ปรากฎว่ารถออก 12.05 ตอนนั้น 10 โมงอยู่เลย (ไม่มีรอบ 11.00 ในวันนั้น เศร้าเลยสิครัช) เลยต้องหาอะไรทำรออีกประมาณ 2 ชม. เลยไปถ่ายรูปเล่น แล้วก็นั่งรถไฟต่อไป 

![]({{ site.baseurl }}/assets/images/IMG_8001.jpg)
{: style="text-align: center;"}

จนถึงประมาณบ่ายสอง จากแผนการเดิมที่ต้องวางแผนว่าต้องถึงสักเที่ยงเพื่อหาอะไรทาน ตอนนี้ต้องรีบหาทางไปถึงตลาดน้ำอัมพวาให้เร็วที่สุดแล้ว (ไม่งั้นกลับบ้านเย็นแน่ๆ)

14.00 : สถานีแม่กลอง - ตลาดร่มหุบ
---------------------------------

![]({{ site.baseurl }}/assets/images/IMG_8053.jpg)
{: style="text-align: center;"}

ตอนนี้อยู่ตลาดร่มหุบ (แอบมาลองจับเวลาเล่นๆ เค้าจะใช้เวลากี่นาทีในการจัดของ ปรากฎว่าหลังจากรถไฟผ่านไป ใช้เวลาไม่เกิน 2 นาทีในการจัดของเรียบร้อย แหม่เร็วดีจริงๆ) จากนั้นมาหาอะไรทาน ผ่านไปเจอร้านอาหารตามสั่ง ได้สั่งข้าวกะเพราหมูกรอบ + ไข่ดาว

![]({{ site.baseurl }}/assets/images/IMG_8057.jpg)
{: style="text-align: center;"}

ทายสิเท่าไหร่ ? **69 บาท!!!**  คุณฟังไม่ผิดหรอกครับ T_____T(รวมน้ำแล้ว) ไม่รู้ว่าไปหาร้านอะไรผิดรึเปล่า แต่โดนร้านนี้แพงมากเลย ;3; เข้าใจว่าราคานักท่องเที่ยวแต่มันก็รู้สึกว่า เยอะไปอยู่ดีสำหรับคนไทย (เฮ้อ~) ช่างมันหลังจากการที่กินเสร็จก็ได้ถามทางต่อ (เพราะไหนๆ ก็เสียตังละ ขอค่าบริการอีกนิดละกัน) เค้าบอกว่าให้ขึ้นรถบัสที่อยู่ด้านหน้า 7-11 ไปอีกนิด โอเค ไปขึ้น ..... เดี๋ยว !! 7-11 มีกี่ที่วะ = =... เดินหลงจนพี่วินมอไซด์ชี้ทางให้ ขอบคุณครับ

15.00 : ขึ้นรถตู้
-----------------

ค่ารถบัสทีนี่แค่ 10 บาทเอง จากตลาดร่มหุบไปตลาดน้ำอัมพวา

15.21 : ตลาดน้ำอัมพวา
---------------------

สิ่งที่เซอร์ไพรส์กว่าก็คือ ฟ้าฝนช่างเป็นใจ !!!!! (ประชด) แล้วมันก็โหมกระหน่ำตกมาเลยครับ ตกมาไม่พอพายุเข้าอีก = =.... ดีจริงๆ ตอนนั้นรถก็ถึงตลาดน้ำแล้วแต่ไม่ไหนไม่ได้ ติดฝนอยู่แบบนั้น T__________T ไรกัน อุตส่าห์มาไกลได้ถึงเพียงนี้แล้ว กลับไม่ได้เที่ยวงั้นเหรอ ....!

![]({{ site.baseurl }}/assets/images/9525220_oRi9F9TviPCw13cXdkdvfPFD6PkqUQAyJlly3b-9y2M.jpg)
{: style="text-align: center;"}

รอไปเกือบ ชม. ฝนค่อยซา สุดท้าย _"เอาวะ ยังไงต้องลุยแล้ว ไม่งั้นก็ไม่ได้เที่ยวซักที"_ เลยลุยฝนเข้าไปด้านใน จากนั้นก็ไปซื้อร่มกันฝนร้านของชำในราคา 99 บาท พอซื้อเสร็จปั๊ปฝนหยุด //สมกับเป็นร่มกันฝนสมชื่อครับ TwT โอเค ... ฝนหยุดแล้วเดินเที่ยวกันดีกว่า นับว่าวันนี้ที่มาเที่ยว คนน้อยมาก เทียบกับปกติที่มีคนพลุกพล่านจากโรงเรียน จากทัวร์ วันนี้ไม่มีเลยผลจากวันรัฐประหาร เดินสะดวกมาก รูปที่ไปเที่ยวตลาดอัมพวา คาดว่าไปหาเอาเว็บอื่นก็ได้ มีเยอะแล้ว //โดนเตะ สุดท้ายก็ได้ไปกินร้านไก่ย่างชื่อดัง !!

17.20 : ร้านภวัตส้มตำไก่ย่าง
----------------------------

![]({{ site.baseurl }}/assets/images/untitled-8089.jpg)
{: style="text-align: center;"}

หลังจากเดินทางมาเหนื่อยทั้งวันแล้ว ขอมากินให้สมกับเป็นรางวัลค่าเหนื่อยหน่อย ถามว่าอร่อยไหม ก็โอเคนะ ให้แนะนำก็คือต้มแซ่บชอบมาก ไก่ย่างโอเค น้ำเสิร์ฟมาเป็นขัน ส่วนราคากำลังพอดี ในสถานที่ท่องเที่ยวแบบนี้ (ยังรู้สึกเสียดายตังค่าข้าวกะเพราเมื่อกี้อยู่ ;w;)

18.10 : คิวรถตู้อัมพวา - อนุสาวรีย์ฯ
------------------------------------

![]({{ site.baseurl }}/assets/images/IMG_8094.jpg)
{: style="text-align: center;"}

จากนั้นก็ได้นั่งกลับรถตู้ลงอนุสาวรีย์ .... คิดว่าเรื่องมันจะจบง่ายๆ ใช่ไหม ... คุณคิดผิดแล้ว !!? รถตู้ออกจากที่นี่หนึ่งทุ่ม ในตอนนั้นเองประมาณช่วงเวลาเคอร์ฟิว 4 ทุ่ม BTS ปิด 3 ทุ่ม ทุกอย่างดูทุลักทุเลมาก พอถึงสถานีรีบกลับบ้านมาก คนขับก็แอบเห็นว่ารีบนะ พี่ใส่มิดเกียร์เลย T____T จะทันไม่แน่ๆ ปรากฎถึง 21.50 น. โอเค วิ่ง 4 x 100 m ไปส่งน้องที่ BTS ซึ่งเป็นเที่ยวสุดท้ายด้วย (รอดไป) เป็นอีกหนึ่งวันที่จบลงด้วยดีมั้ง เอาไปว่าใครอยากนั่งชิวๆ ไปตลาดน้ำอัมพวา ลองมาเดินทางผ่านรถไฟก็สะดวกดีนะครับ

ราคารวมกินทั้งหมดไม่เกินพันนึงแน่ๆ (แต่ถ้าไม่ไปร้านอาหาร ไม่ซื้อของฝากก็ไม่เกิน 600 บาทแน่นอน)
----------------------------------------------------------------------------------------------

เวลาเดินผ่านไปเร็วแล้ว ลองหันมาขึ้นรถไฟให้เวลาผ่านไปช้าๆ บ้างไหม ชีวิตมีอะไรให้น่าคิดอีกเยอะนะ แล้วจนกว่าจะพบกันใหม่ สวัสดีครับ  ^ ^.....

![]({{ site.baseurl }}/assets/images/IMG_8101.jpg)
{: style="text-align: center;"}

คำแนะนำสำหรับคนที่จะทริปนี้
---------------------------

เผื่อไว้เป็นอุทาหรณ์หน่อยเผื่อมีคนเลียนแบบ 5555+
1. ดูพยากรณ์อากาศก่อนเดินทาง - จะได้ไม่ต้องมาซื้อร่มแบบนี้ไง 555
2. ตอนอยู่ในรถไฟอาจจะน่าเบื่อ แนะนำก่อนขึ้นซื้อน้ำ ขนมหรือหากิจกรรมเล่นไประหว่างทางก็โอเคอยู่นะ
3. นึกไม่ออก Google Map ช่วยคุณได้เสมอ และชาวบ้านแถวนั้นเค้าก็ช่วยได้ ถามเค้าได้นะไม่กัดหรอก 555
4. แน่นอนว่าไปนั่งรถไฟ อาจจะกลับดึกแน่นอน ไม่แนะนำสำหรับคนรีบนะ ใครรีบนั่งรถตู้ไปง่ายกว่า