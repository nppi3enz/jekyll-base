---
layout: post
title: "ตะลุย IMAX VR ท่องเกมโลกเสมือนจริงใจกลางสยาม"
author: nppi3enz
categories: [ lifestyle ]
image: assets/images/28695317_1585694268144602_1586124231_o-1024x576.jpg
---



ชวนมาสัมผัสประสบการณ์โลกเสมือนจริงผ่าน IMAX VR ที่ชั้น 5 Siam Paragon กันเถอะ

ทำความรู้จักกับคำว่า VR ก่อน
----------------------------

VR ย่อมาจากคำว่า Virtual Reality ที่แปลตรง ๆ ว่าโลกเสมือนจริงนั่นเอง ซึ่งอุปกรณ์ VR นั้นจะฉายผ่านจอใกล้ ๆ ตาทำให้เรามองเห็นภาพเป็น 3 มิติ และสามารถหันไปดูวิวรอบๆ ได้ถึง 360 องศาเลย (ยกเว้นเรื่องเสียงยังก็ต้องหาอุปกรณ์พวกหูฟังอยู่ดี) สามารถหาซื้อได้ตั้งแต่ Google Cardboard, Oculus Rift รวมถึงเครื่อง IMAX VR นั่นเองครับ

แล้ว VR มันต่างจาก AR อย่างไร?
------------------------------

หลายคนมักจะได้ยินคำว่า VR กับ AR บ่อย ๆ สินะ AR ย่อมาจาก Augmented Reality ที่เป็นการนำภาพที่อยู่ตรงหน้าจริง ๆ ไปประมวลผล เพื่อทำให้แสดงวัตถุซ้อนบนภาพได้อย่างแม่นยำ เช่น เมื่อเรานำกล้องส่องไปบนห้อง ระบบจะตรวจหาพื้น และนำลูกบอลใส่ลงไปในภาพได้ นี่เป็นสิ่งที่เกิดจาก AR ต่างจาก VR ที่ไม่ได้ใช้โลกจริงประมวลภาพเลย แสดงภาพล้วน ๆ เทคโนโลยีที่ใช้ AR อยู่ดัง ๆ เช่น Emoji AR ของ iPhone X, เกม Pokemon Go นั่นเองครับ

IMAX VR  ≠ IMAX
---------------

ก่อนอื่นขอบอกเลยว่า IMAX VR จอไม่ได้ใหญ่เท่ากับจอโรงภาพยนตร์ IMAX เลยนะ และไม่ได้มีความเกี่ยวข้องอะไรกันเลยกับ IMAX เพียงแต่เป็นเทคโนโลยีที่ IMAX ซื้อมาเพื่อให้ได้เล่นกันนี่แหละ

แว่น VR ทั่วไป ต่างจาก IMAX VR อย่างไร?
---------------------------------------

หากใครเคยได้สัมผัสพวก Google Cardboard หรือ VR Headset ทั่วไป จะพบปัญหาเรื่องการเห็นภาพมีขอบดำ ๆ เนื่องจากจอมือถือยังกว้างไม่พอ ทำให้หางตายังเห็นขอบดำ ๆ อยู่ แต่ IMAX VR สามารถมองเห็นได้ถึง 210 องศาเลย! ว่าแล้ว มาทำความรู้จักกับ IMAX VR ให้มากกว่านี้กันเถอะ ว่ามีความสามารถอะไรบ้าง
{% youtube "https://www.youtube.com/watch?v=VP5aptNm4Gc" %}

เมื่อพร้อมแล้ว เรามาตะลุย IMAX VR กันเลย
----------------------------------------

สามารถแวะมาได้ที่ Siam Paragon ชั้น 5 ชั้นเดียวกับโรงภาพยนตร์ Paragon Cineplex เมื่อเข้ามาก็จะเห็นภาพนี้

![]({{ site.baseurl }}/assets/images/28695317_1585694268144602_1586124231_o-1024x576.jpg)
{: style="text-align: center;"}
--------------------------------------------------------------------------------------------------------------------------------------------------------------------------------------------------------------

มีเกมอะไรบ้างตอนนี้ และราคา/ค่าใช้จ่าย IMAX VR เท่าไหร่?
--------------------------------------------------------

โดยในแต่ละเกมจะใช้ความสามารถไม่เหมือนกัน บางเกมเล่นคนเดียว บางเกมต้องยืน บางเกมต้องนั่ง บางเกมต้องใช้ผู้เล่นสองคน ลองสอบถามแต่ละเกมได้จากหน้าเคาท์เตอร์ได้เลยครับ ขณะนี้มีอยู่ 7 เกม และจะมีเกมอื่นผลัดเวียนหมุนกันไป เพื่อให้ไม่ให้ผู้เล่นเบื่อนั่นเอง โดยมีรายชื่อดังต่อไปนี้

*   John Wick Chronicles
*   Justice League
*   Raw Data
*   Eagle Flight (Recommend Multiplayer)
*   Space Flight
*   Life of Us (Recommend Multiplayer)
*   Deadwood Mansion

โดยราคาก็จะมีดังนี้ (เนื่องจากเกม Deadwood Mansion เป็นเกมยิงซอมบี้ที่ใช้พื้นที่เยอะที่สุด และเล่นได้พร้อมกันสูงสุด 4 คน จึงมีราคาต่างจากปกติ)

รีวิว IMAX VR กันเถอะ
---------------------

เมื่อมาถึงแล้ว จะมีพนักงานหน้าตู้ Kiosk สอบถาม ให้แจ้งเกมที่ต้องการเล่นและจำนวนผู้เล่น เมื่อชำระเงินเสร็จจะได้สลิปหน้าตาแบบนี้ยื่นให้ในพื้นที่ต่อไปที่เรียกว่า **Pod**

![]({{ site.baseurl }}/assets/images/28537869_1585694244811271_1113312350_n.jpg)
{: style="text-align: center;"}
<center>หน้าตาสลิปพร้อมหางสลิปให้พนักงานฉีก</center>

ตัวอย่างอันนี้เกม John Wick Chronicles อยู่ที่ Pod 1 เมื่อถึงรอบของตัวเองแล้ว ก็ไปหาพนักงานที่หมายเลข 1 ได้เลยครับ 

แล้วพนักงานจะนำเครื่อง VR Headset พร้อมหูฟังมาสวมให้ เมื่อพร้อมแล้วก็ออกไปผจญภัยได้เลย

ความรู้สึกหลังเล่นเกม
---------------------

เอาทีละเกมเลยดีกว่า เล่นมา 3 เกม Deadwood Mansion อยากเล่นมากเลยนะ ยังไม่มีโอกาส แต่ไว้หาเพื่อนให้ครบทีมก่อนค่อยกลับมาเล่น
<center>*ตัวอย่างเกม Deadwood Mansion บอกเลยว่าห้ามพลาด ถ้ามาหลายคน!*</center>
{% youtube "https://www.youtube.com/watch?v=pa6kXBw9ve8" %}

### John Wick Chronicles
![]({{ site.baseurl }}/assets/images/JW_ExperiencePoster_2160x3840_V02-169x300.jpg)
{: style="text-align: center;"}

เกมนี้ให้สมมติตัวเองเป็น John Wick ที่จะต้องล้างแค้นโดยการฆ่าโจรให้หมด ซึ่งผู้เล่นจะได้ VR, หูฟัง และ ปืนที่ในการยิงนั่นเอง (ดันเป็นปืนวิเศษ กระสุนมีไม่จำกัด 555+) เกมนี้ทำให้ต้องยืนตลอดทั้งเกม เล่นเสร็จก็เมื่อยขานิดนึง ได้ออกเหงื่อมากมาย แต่ผู้เล่นไม่ต้องเดินไปไหน (เดี๋ยวชนกำแพง พื้นที่มันเล็ก) ภาพเป็นภาพเกมอ่านะ ไม่ได้ความละเอียดสมจริงเท่าเครื่อง PS4 หรอก ใครชอบเกมยิงปืน เกมนี้ไม่ควรพลาดเลย ใครที่คิดว่าเกมนี้จะมีอะไรเกี่ยวกับหนัง John Wick ไหม ตอบให้เลยว่า ไม่! เกมยิงเอามันเฉย ๆ ถ้ามาเพราะรอดูเนื้อเรื่องพิเศษ ไม่มีแน่นอน 555+

### Space Flight
![]({{ site.baseurl }}/assets/images/SpaceFlight_IMAXVR_Experience_Poster_2160x3840_V01-169x300.jpg)
{: style="text-align: center;"}

เปลี่ยนบรรยากาศมานั่งชมวิวอวกาศกันบ้าง (ได้นั่งแล้ว~) อันนี้ไม่ใช่เกม แต่เป็น VR ที่จะพาคุณท่องอวกาศนอกโลก และได้มองลงมาที่โลกของเรา บอกเลยว่ามันสวยมาก ใครที่ใฝ่ฝันว่าสักครั้งในชีวิตอยากเที่ยวอวกาศ ตัวนี้เหมาะเป็นอย่างยิ่ง ไว้มีตังค์ครบ 30 ล้านเมื่อไหร่ ค่อยไปนั่งของจริง ;____;b

### Justice League
![]({{ site.baseurl }}/assets/images/JLVR_IMAXVR_Experience_Poster_2160x3840_3_PORT-169x300.jpg)
{: style="text-align: center;"}

เกมที่คุณจะได้นั่ง พร้อมอุปกรณ์ Controller (HTC Vive ดี ๆ นี่เอง) ในการตะลุย Mini Game ต่างๆ ซึ่งมี 5 เกม ตามฮีโร่แต่ละตัวเลย วันนี้ได้เล่น

*   Batman - เกมขับรถหรู ทำลายศัตรู ขับไปทางซ้าย เก้าอี้มันก็หมุนตามด้วยนะ สมจริงๆ
*   Superman - เกมที่ต้องเหาะ ทำลายศัตรูเช่นกัน ระวังอย่าชนหินเข้าล่ะ เก้าอี้สั่นแรงมาก 555+

สรุปง่าย ๆ IMAX VR เพลินดี เหมาะสำหรับคนที่ต้องการเล่นเกมแบบที่ตัวเองได้เข้ามาอยู่ในโลกนี้จริง ๆ ยิ่งมีเพื่อนมาเล่น ยิ่งสนุกกว่าเดิม แต่มีคำเตือนคืออย่าเล่นเกมติดกันจนเกินไป อาจทำให้เวียนหัวได้ ค่อย ๆ เล่นวันละเกมก็ได้นะ อ้อ... ใครใช้ AIS หรือบัตร M Gen อย่าลืมพกมาเพื่อใช้ส่วนลดเพิ่มด้วยนะ ยังมีเกมอีกเยอะที่ยังไม่ได้ตะลุยมา ไว้ไปเมื่อไหร่จะกลับมาอัปเดทให้ฟังอีกนะครับ

> หมายเหตุ : บทความนี้เป็น Consumer Review สำหรับรีวิวที่ผู้เขียนรีวิวเป็นผู้ซื้อสินค้าหรือเสียค่าบริการเอง ไม่มีผู้สนับสนุนให้สินค้าหรือบริการฟรี และผู้เขียนรีวิวไม่ได้รับสิ่งตอบแทนในการเขียนรีวิวใดๆทั้งสิ้น