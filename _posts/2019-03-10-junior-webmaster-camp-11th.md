---
layout: post
title: "ที่สุดของค่ายทำเว็บสำหรับเด็ก ม.ปลาย Junior Webmaster Camp ครั้งที่ 11 เปิดรับสมัครแล้ว!!"
author: pr
categories: [ pr, jwc11 ]
image: assets/images/cover-jwc11.jpg
---

ค่ายทำเว็บระดับมัธยมศึกษาตอนปลาย ที่ยิ่งใหญ่ที่สุด เรียนกับตัวจริง ได้พัฒนาเว็บไซต์ของตัวเองจริงๆ สนุกสุดเหวี่ยงกับกิจกรรมที่รู้ใจวัยทีนโดยเฉพาะ กลับมาแล้ววว


JWC 11 หรือ Junior Webmaster Camp ครั้งที่ 11  เปิดโลกวิชาชีพเว็บมาสเตอร์ พร้อมเปิดรับสมัครเหล่าผู้กล้าในระดับชั้นมัธยมศึกษาตอนปลายหรือเทียบเท่า ที่จะมาแก้ปัญหาโรงเรียน ผ่านการสร้างสรรค์เว็บไซต์สุดคูลที่จะปฏิวัติทุกปัญหาที่พบไปตลอดกาล ภายในค่าย JWC 11 นี้น้องๆ จะได้พัฒนาเว็บไซต์กันจริงๆ ด้วย 4 บทบาทของสาขาวิชาชีพเว็บมาสเตอร์ที่น้องสนใจ

## 1) 	นักเขียนเนื้อหาบนเว็บไซต์ (Web Content)
คิดและเขียนเนื้อหาต่างๆ บนเว็บไซต์ เหมาะกับผู้ที่รักในการเขียนและเล่าเรื่องทุกรูปแบบ เช่น บ่นในทวิตและเขียนแคปชั่นในไอจี ทำอินโฟกราฟิก หรือเขียนบล็อกส่วนตัวรีวิวเรื่องราวต่างๆ ที่ผ่านเข้ามาในชีวิตประจำวัน

## 2)	นักออกแบบเว็บไซต์ (Web Design)
ออกแบบเว็บไซต์ให้สวยงาม เหมาะกับผู้ที่ชอบวาดรูป รักในสีสันและการวางองค์ประกอบต่างๆ เราจะสนใจมากเป็นพิเศษสำหรับผู้ที่มีงานอดิเรกแอบวาดรูปในห้องเรียน หรือเคยคิดว่าเว็บที่ใช้งานอยู่ทุกวันนี้มันแสนจะยาก และอยากจะออกแบบมันซะใหม่!

## 3)	นักการตลาดออนไลน์ (Web Marketing)
วางกลยุทธ์เพื่อสร้างรายได้ และดึงดูดผู้ชมให้เข้ามาในเว็บไซต์ เหมาะกับผู้ที่สนใจในการหาเงินจากช่องทางต่างๆ 
ถนัดวางแผนคิดกลวิธีใหม่ๆ ในการมัดใจลูกค้าและผู้ใช้งาน ชอบความท้าทาย ตัวเลขสถิติ และขายเก่ง!

## 4)	นักพัฒนาระบบเว็บไซต์ (Web Programming)
สร้างเว็บไซต์จากการเขียนโค้ด เหมาะกับผู้ที่ถนัดการเขียนโปรแกรม พัฒนาระบบเว็บไซต์เพื่อแก้ปัญหาบางอย่าง และภาคภูมิใจกับการเป็นผู้ที่ทำไอเดียในฝันของเพื่อนๆ ให้กลายเป็นเว็บไซต์ที่ใช้งานได้จริง 


Junior Webmaster Camp 11 เป็นค่ายฟรี! ที่ไม่เสียค่าใช้จ่ายในการเข้าร่วม โดยในปีนี้มีกำหนดจัดขึ้นในวันที่ 6 – 8 เมษายน 2562 ณ สถาบันการจัดการปัญญาภิวัฒน์ ถ.แจ้งวัฒนะ จ.นนทบุรี และพักค้างคืนที่โรงแรมไอบิส กรุงเทพ อิมแพ็ค ตลอด 3 วัน 2 คืน


เด็ก ม.ปลาย ที่สนใจเข้าร่วมเป็น 1 ใน 48 ผู้กล้า รีบหย่อนใบสมัครออนไลน์ตามสายที่ตัวเองชอบ ได้ตั้งแต่วันนี้ ถึงวันที่ 20 มีนาคม 2562 ติดตามรายละเอียดเพิ่มเติมและสมัครได้ที่เว็บไซต์ [WWW.JWC.IN.TH](https://jwc.in.th/) แฟนเพจ Junior Webmaster Camp ( [https://www.facebook.com/jwcth](https://www.facebook.com/jwcth) ) และทวิตเตอร์ @JWCTH ( [https://twitter.com/jwcth](https://twitter.com/jwcth) )

![]({{ site.baseurl }}/assets/images/poster_jwc11.jpg)
{: style="text-align: center;"}
