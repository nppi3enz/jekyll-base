---
layout: post
title: "Young Webmaster Camp ครั้งที่ 14 ค่ายปั้นนักพัฒนาเว็บสำหรับนศ. เปิดรับสมัครแล้ว !!"
author: pr
categories: [ pr ]
image: assets/images/ywc14.jpg
---

ค่ายเจาะลึกวิชาชีพเว็บมาสเตอร์สำหรับนักศึกษา หรือ Young Webmaster Camp ครั้งที่ 14 ได้เปิดรับสมัครนิสิต-นักศึกษาระดับปริญญาตรีหรือเทียบเท่า ที่มีใจรักในการสร้างสรรค์เว็บไซต์ เข้ามาร่วมประชันและรังสรรค์เว็บไซต์ในรูปแบบใหม่ ภายใต้หัวข้อ

"Digital for All เปิดมิติใหม่ สู่โลกที่ไร้พรมแดน"
-------------------------------------------------

ซึ่งในปีนี้ ค่าย Young Webmaster Camp ครั้งที่ 14 จะจัดขึ้นที่ มหาวิทยาลัยมหิดล วิทยาเขตศาลายา ในวันที่ 22-25 ธันวาคม 2559 นอกจากนี้ ผู้เข้าร่วมค่ายนี้ยังจะได้พบกับผู้เชี่ยวชาญด้านการสร้างสรรค์เว็บไซต์ในทั้งหมด 4 สาขาที่เปิดโอกาสให้เลือกกันตามความถนัดและความสนใจ ประกอบไปด้วย

**สาขาการออกแบบ (Web Design)**
สร้างสรรค์เว็บไซต์ให้ดูงดงามสะดุดตาจนคนต้องเหลียวมอง ด้วยงานออกแบบที่ผสานทั้งศาสตร์และศิลป์เข้าเป็นหนึ่งเดียว สร้างความแตกต่างอย่างมีเอกลักษณ์ที่โดดเด่นและมีสไตล์ผ่านจินตนาการและฝีมือการสร้างสรรค์ผลงาน

**สาขาการพัฒนาเนื้อหา (Web Content)** เรียกคนกลับมาบนเว็บไซต์ของเราซ้ำแล้วซ้ำเล่าด้วยพลังแห่งการเล่าเรื่องและเนื้อหาบนเว็บไซต์ที่ทำให้ผู้อ่านเคลิ้มและติดงอมแงมชนิดที่เรียกว่าไม่ได้เข้าวันเดียวแทบจะขาดใจ 

**สาขาการตลาด (Web Marketing)**
สร้างยอดผู้เข้าชมระดับแสนได้เพียงข้ามคืน ผ่านกลยุทธ์การตลาดและการวางแผนเพื่อดึงคนเข้าเว็บไซต์ด้วยสื่อประเภทต่าง ๆ รวมถึงกลเม็ดเคล็ดลับที่ทำให้ยอดผู้ชมเพิ่มขึ้นเรื่อย ๆ

**สาขาการพัฒนาเว็บไซต์ (Web Programming)**
พ่อมดแม่มดผู้เสกคาถาที่แปลงจากร่างบนกระดาษ สู่การพัฒนาโค้ดหลายพันบรรทัดด้วยทักษะ ตรรกะ และฝีมือการพัฒนาเว็บไซต์ที่ได้สะสมมา เพื่อกลายเป็นเว็บไซต์ที่พร้อมต้อนรับทุกคนที่เปิดเข้าชม ตอนนี้ เราพร้อมแล้ว ที่จะต้อนรับผู้ที่จะมาร่วมเป็นส่วนหนึ่งกับการเปิดมิติใหม่ สู่โลกที่ไร้พรมแดน 

โดยจะเปิดรับนักสร้างสรรค์เว็บหน้าใหม่จำนวน 20 คนต่อสาขา รวมทั้งหมด 80 คน ซึ่งผู้ที่สนใจ สามารถสมัครได้ตั้งแต่วันนี้ จนถึงวันที่ 15 พฤศจิกายนนี้ และสามารถติดตามรายละเอียดและสมัครเข้าร่วมได้ที่ [www.ywc.in.th](http://www.ywc.in.th/) นอกจากนี้ยังสามารถติดตามข่าวสารต่าง ๆ จากค่าย Young Webmaster Camp #14 ผ่านทาง #YWC14 #ywcth และสื่อสังคมออนไลน์ดังต่อไปนี้

*   Facebook: [https://www.facebook.com/ywcth](https://www.facebook.com/ywcth)
*   Twitter: @ywcth
*   Instagram: @ywcth
*   YouTube: [https://www.youtube.com/s/ywcth](https://www.youtube.com/s/ywcth)


> เกี่ยวกับค่าย Young Webmaster Camp...ค่าย Young Webmaster Camp ก่อกำเนิดขึ้นเมื่อปี พ.ศ. 2545 จากแนวคิดของทางสมาคมผู้ดูแลเว็บไทยที่ต้องการสร้างเด็กรุ่นใหม่ผู้มีใจรักในการทำเว็บไซต์สู่การเรียนรู้ถึงเทคนิคและองค์ความรู้ต่าง ๆ ประกอบกับการเก็บเกี่ยวประสบการณ์ในการรังสรรค์เว็บของตัวเอง การนำเสนอผลงาน และการวิเคราะห์วิจารณ์จากทางคณะกรรมการผู้เชี่ยวชาญในด้านต่าง ๆ จากทุกสารทิศ